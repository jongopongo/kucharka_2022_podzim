# GIT kuchařka kurzu DA testování

## Tatarák z olomouckých tvarůžků

### Suroviny
* 200 g olomouckých tvarůžků
* 1 větší cibule
* 100 g másla
* 1 lžička hořčice
* 1 stroužek česneku
* 1 lžička sladké papriky
* 1 lžička chilli (nemusí být)
* 2 syrové žloutky

### Postup přípravy
1. Máslo utřeme s nastrouhanými tvarůžky do pěny.
2. Přidáme nadrobno nakrájenou cibuli, papriku, hořčici, čili a natřený česnek a žloutky. 
3. Vše promícháme a podáváme na opečeném, očesnekovaném chlebu s dobře vychlazeným pivem.

Přeji dobrou chuť. Konzumaci nedoporučuji před důležitou schůzkou, pokud tedy není online :-)

_Autor: Jan Přibyslavský_

---

## Tradiční valašská kyselica

### Suroviny
* 100 g slaniny
* 20 g másla
* 300 g brambor
* 50 ml mléka
* 1 ks cibule
* 100 g klobásy
* 1 lžíce hladké mouky
* 200 ml zakysané smetany
* 400 g kysaného zelí
* sůl, kmím, bobkový list, nové koření a pepř přidáme podle chuti

### Postup přípravy
1. Do většího hrnce dáme vařit zelí i s nálevem a hrnkem vody.
2. Přidáme několik bobkových listů a pár kuliček nového koření.
3. Ve druhém hrnci dáme vařit v osolené vodě s kmínem na kostičky nakrájené brambory.
4. Po změknutí brambor slijeme hrnce do jednoho.
5. V troše mléka rozmícháme lžíci mouky a tu vlijeme do hrnce a důkladně promícháme.
6. Orestujeme na kostičky nakrájenou slaninu, cibuli a klobásu.
7. Do hrnce následně přidáme osmaženou slaninu, cibuli a klobásu.
8. Za občasného míchání necháme vařit asi 15 min.
9. Odstavíme z plotýnky.
10. Dochutíme zakysanou smetanou, solí a pepřem.

Kyselica se může podávat samotná nebo s čerstvým chlebem.
Přeji dobrou chuť.

_Autor: Vladislava Vodičková_

---

# GIT kuchařka kurzu DA testování

## Toasty s avokádem a volským okem

### Suroviny (množství podle počtu strávníků)
* plátky chleba (toastový, klasický, jaký chcete)
* zralé avokádo
* citronová šťáva
* čerstvý koriandr
* vajíčka 
* sůl


### Postup přípravy
1. připravíme si volská oka, je dobré je neusmažit úplně, ale tak, aby byl žloutek trošku tekutý.
2. plátky chleba opečeme nasucho - ideálně v toastovači.
3. avokádo rozmačkáme, zakápneme citronem.
4. koriandr nasekáme nadrobno.
5. na každý plátek chleba naneseme vrstvu avokáda, lehce osolíme, poklademe koriandrovými lístky a nahoru položíme volské oko.


Je to hrozně návykové jídlo :-), s čerstvou kávou božská mana :-)

_Autor: Martina Tesařová_

---

## Zdravé banánové palačinky

### Suroviny
* 1 zralý banán
* 2 vejce
* kokosový olej

### Postup přípravy
1. Banán a vejce spolu rozmixujeme v mixéru dohladka.
2. Těsto dávkujeme na rozehřátou (případně trochu olejem vymaštěnou) pánev o velikosti palačinek nebo lívanců a opečeme dozlatova z obou stran.

Přeji dobrou chuť :-)

_Autor: Markéta Kostřicová_

---
## Panna cotta

### Suroviny
* 500 ml smetany ke šlehání (33%)
* 70 g cukru krystal
* 1 ks - vanilkový lusk
* 3 plátky želatiny
* 200 g jahod (100 g malin na ozdobení)
* 1 lžička medu
* 1 lžíce limetkové šťávy


### Postup přípravy
1. Plátky želatiny namočte do studené vody, aby změkly a mírně nabobtnaly.
2. Smetanu, cukr a semínka vanilkového lusku dejte do rendlíku a zahřejte těsně pod bod varu. 
   Jakmile bude směs ohřátá na požadovanou teplotu, odstavte rendlík z plotny. 
   Nabobtnalou želatinu vyždímejte a pečlivě rozmíchejte v ohřáté smetaně.
3. Teď můžete směs nalévat do servírovacích mističek, které pak nejlépe přes noc umístěte do ledničky. 
   Minimálně však na 4–5 hodin.
4. Rozmixujte všechny ingredience na ovocný přeliv, kterým pak přelijte ztuhlé panna cotty. 
   Nakonec vše dozdobte čerstvými jahodami a malinami.


U tohoto dezertu je velice důležité nevynechat vanilkový lusk, protože ten mu dodá tu správnou chuť. 
Navíc lusk zbavený semínek můžete použít na výrobu vlastního vanilkového cukru. 
Vyškrábaný lusk zavřete do dózy společně s moučkovým cukrem. 
Cukr bude krásně ovoněný a daleko lepší než kupovaná varianta. 


_Autor: Veronika Onderková_
