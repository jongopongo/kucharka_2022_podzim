# GIT kuchařka kurzu DA testování

## Tatarák z olomouckých tvarůžků

### Suroviny
* 200 g olomouckých tvarůžků
* 1 větší cibule
* 100 g másla
* 1 lžička hořčice
* 1 stroužek česneku
* 1 lžička sladké papriky
* 1 lžička chilli (nemusí být)
* 2 syrové žloutky

### Postup přípravy
1. Máslo utřeme s nastrouhanými tvarůžky do pěny.
2. Přidáme nadrobno nakrájenou cibuli, papriku, hořčici, čili a natřený česnek a žloutky. 
3. Vše promícháme a podáváme na opečeném, očesnekovaném chlebu s dobře vychlazeným pivem.

Přeji dobrou chuť. Konzumaci nedoporučuji před důležitou schůzkou, pokud tedy není online :-)

_Autor: Jan Přibyslavský_

---

## Mrkvový dort

### Suroviny

* 500 g mrkve
* 200 g vlašských ořechů
* 250 g polohrubé mouky
* 2 lžičky jedlé sody
* 2 lžíce skořice
* 300 g hnědého cukru
* 4 vejce
* 250 ml rostlinného oleje
* 100 g hrozinek

### Na krém

* 200 g lučiny
* 120 g práškového cukru
* 80 g másla a něco na vymazání plechu
* 1 sáček vanilkového cukru

### Na ozdobu

* nastrouhaná kůra z 1 limety
* alternativně i vlašská jádra (nemusí být)

### Postup přípravy

1. Mrkev očistěte a nastrouhejte na jemném struhadle. Ořechy nasekejte nožem na drobné kousky. Mouku smíchejte se sodou, skořicí a cukrem.
2. Troubu předehřejte na 180 stupňů. Větší a hlubší pekáč (o rozměru cca 20x35 cm) vymažte máslem a následně vyložte pečícím papírem - snadno k nádobě přilne.
3. Vejce rozklepněte do misky a ručním elektrickým šlhačem je ušlehejte do pěny. Pak do nich po částech zašlehejte olej. Přidejte mrkev, hrozinky a ořechy a nakonec postupně po částech i moučnou směs. Promíchejte. Vzniklé těsto vyklopte a rozetřete na plech. Pečte v předehřáté troubě 40-50 minut, nebo dokud není suché zkušební párátko zapíchnuté do těsta. 
4. Přísady na krém dobře promíchejte a potřete jím vychladlý moučník. Povrch můžete postrouhat předem dobře omytou a osušenou limetkovou kůrou (nebo ořechy). Podávejte nakrájené na čtverce.

Toto je nejoblíbenější recept ever naší Vendulky. Pečeme ho pravidelně na její narozeniny, nic jiného nechce. A v dortové formě vypadá taky báječně. A navíc se můžete tvářit, že to je vlastně zdravé :-)  

_Autor: Helena Foltýnková (podle knihy Recepty z farmářského trhu I. díl od Hany Michopulu_

---

## Zapečená pomázanka s mrkví

### Suroviny

* 12 plátků bílého toustového chleba
* 2 mrkve (200 g v neočištěném stavu, 150 g po očištění)
* 150 g vašeho oblíbeného tvrdého sýra
* 150 g majonézy
* 1-2 stroužky česneku

### Postup přípravy

1. Začněte předehřívat troubu na 180 stupňů.
2. Mrkve oloupejte, očistěte a nastrouhejte na jemném struhadle. (Ano, poměr všeho tedy je 1:1:1, to se hodí věět pro příště, až budete množství minimálně zdvojovat :D )
3. Česnek oloupejte a prolisujte.
4. Sýr nastrouhejte najemno.
5. V míse smíchejte mrkev, česnek, sýr a majonézu, měla by vám vzniknout velmi příjemná pomazánka. Klidně ji můžete použít tak, jak je, natřít na bílé pečivo a hned podávat. My ji ale ještě o level pozvedneme!
6. Natřete ji na plátky toustového chleba, pěkně pečlivě až do krajů. Ty pak vyskládejte na plech vyložený papírem na pečení, vložte do vyhřáté trouby a pečte 10-15 minut, až pomazánka trochu zezlátne a sýr se rozpustí.

Podávejte okamžitě, šance na to, že tuhle manu ubráníte před okolím, jsou stejně velmi mizivé. :-) P.S. Vynikající je i alternativa, kdy se použije místo mrkve syrová červená řepa a místo česneku vlašské ořechy. 

_Autorka: Jana Zíková_ (+ její milovaná Kuchařka pro dceru)

---

## Nepečený jahodový dort

### Suroviny

* 2 kelímky dobré zakysané smetany
* 1 kelímek smetany ke šlehání
* 1-2 lžíce cukru moučka, případně víc podle chuti jahod
* 1 velký balíček kulatých dětských piškotů (240 g)
* 800-1000 g čerstvých, měkkých a plně vyzrálých jahod

### Postup přípravy

1. Mísu vyložte potravinovou fólií. Jahody očistěte a nakrájejte na plátky nebo na čtvrtky.
2. Šlehačku vyšlehejte do polotuha a oslaďte cukrem. Potom ji metličkou smíchejte se zakysanou smetanou.
3. Do připravené mísy naskládejte vrstvu dětských piškotů, spodní stranou směrem k míse. Překryjte trochou smetanového krému a kousky čerstvých jahod. Takto pokračujte dál - vrstvěte piškoty, krém a jahody, až spotřebujete všechny suroviny. Skončit byste měli piškoty nebo krémem, ale ne jahodami.
4. Uhlaďte povrch a nechte důkladně zatuhnout v lednici do druhého dne.

Můj oblíbený jednoduchý dort od Florentýny (https://www.kucharkaprodceru.cz/ - jak vidím po git pullu, stejně jako Janča :D) :)

_Autor: Alexandra Jelínková_

---

## Celerový salát

### Suroviny

* sklenička strouhaného celeru
* 1 pórek
* malá konzerva kukuřice
* konzerva ananasu
* 100g strouhaného tvrdého sýru
* malá sklenička majonézy

### Postup přípravy

1. Do mísy vrstvíme nakrájený pórek, strouhaný sýr, kukuřici, ananas, strouhaný celer i s nálevem a nakonec majonézu.
2. Necháme přes noc uležet.
3. Druhý den vše promícháme a podáváme na opečeném chlebu, bagetě nebo i samotné.

Přeji dobrou chuť.

_Autor: Hana Kudličková_

---

## Tvarohovo-krupicový koláč

### Suroviny

* 1 měkký tvaroh v alobalu
* 1 tvaroh ve vaničce
* 2 vejce
* 70g moučkového cukru
* 80g dětské krupičky + na vysypání formy
* 80g másla + na vymazání formy
* 100ml mléka
* 1 balíček vanilkového pudinku
* 1 vanilkový cukr
* meruňky či jiné ovoce

### Postup přípravy

1. Do mísy dejte oba tvarohy, přidejte vajce a mléko a dobře rozmíchejte. 
2. Poté přidejte moučkový i vanilkový cukr, rozpuštěné máslo, dětskou krupičku a balíček vanilkového pudinku (ten nevařte, zkrátka jen nasypejte prášek). 
3. Dortovou formu (cca 24 cm) dobře vymažte máslem a vysypejte krupičkou. 
4. Poté nalijte tvarohové těsto a na závěr nahoru vyskládejte ovoce. 
5. Pečte v horkovzdušné troubě předehřáté na 150°C přibližně půl hodiny, a poté ještě dalších cca 15 minut na 180°C, dokud nebude povrch zlatavý. 

_Autorka: Nikol K._(od mamavkuchyni.cz :-) )

---

## Potahová hmota na dorty

### Suroviny

* 150g cukr moučka
* 150g polotučného sušeného mléka
* 2 lžíce oleje
* 2 lžíce medu
* 3 lžíce vody
* Mandlové aroma

### Postup přípravy

Všechno jen vypracujete do hmoty, podle potřeby přidáte další cukr.  
Vždycky dělám tak 1 a půl dávky na velikost normální dortové formy (26 cm). Záleží podle velikosti, ale raději ví­c než míň :-)

_Autor: Kateřina Rajmanová_

---

## Biskupský chlebíček z pomazánkového másla

### Suroviny

* 200 g polohrubé mouky
* 200 g cukru
* 200 g pomazánkového másla 
* 2 vejce
* 3/4 prášku do pečiva
* rozinky, mandle, kandované ovoce, oříšky
* čokoláda, nebo čokoládová poleva


### Postup přípravy

1. Smícháme zvlášť mokré a zvlášť suché suroviny.
2. Poté smícháme oboje dohromady a umícháme hladké těsto.
3. Nalejeme do vysypané formy na biskupský chlebíček.
4. Pečeme na 175°C cca 30 minut. Vyzkošíme špejlí, jestli je těsto propečené.
5. Necháme vychladnout a polejeme čokoládou
 
_Autor: Jana Novotná_


---

##  Salát z klíčů s trhaným krůtím masem

###  Suroviny

* 3 vykoštěná krůtí stehna
* 2 hrsti sušených rajčat
* 1 zakysaná smetana
* 1 PL extra panenského olivového oleje
* lžíce hořčice
* česnek
* hrst klíčků z černé čočky
* hrst hrachových klíčků nebo munga
* hrst klíčků slunečnice
* hrst klíčků pšenice
* hrst pohankových klíčků
* 1 okurka
* 3 rajčata
* 1 1 žlutá paprika
* pár listů lichořeřišnice (nebo jarní cibulka)
* pražená slunečnicová semínka
* džiugas (nebo parmazán)
* sůl
* pepř

###  Postup přípravy

1. Vykoštěná krůtí stehna prosolíme, navrstvíme do malé zapékací misky a proložíme sušenými rajčaty, zakryjeme poklicí a pečeme na 170°C zhruba hodinu a půl.
2. Zakysanou smetanu smícháme s olivovým olejem, hořčicí a česnekem. 
3. zeleninu nakrájíme na menší kousky, lichořeřišnici na tenké pásky. Přidáme klíčky, sůl, pepř dle chuti a dresink ze zakysané smetany. Vše promícháme.
4. na talíř nabereme porci salátu, posypeme trochou pražených slunečnicových semínek, přidáme trhané krůtí maso a zasypeme džiugasem.

Dobrou chuť :-)

_Autor: Marie Lucká_

---

## Pleněné tortilly 

### Suroviny

* 200g Lučina 
* 100g baby špenát
* 100g pažitka
* 1 hrnek parmezán 
* Plátkový sýr anebo šunka 
* Balíček tortill 

### Postup přípravy

1. Všechno spolu rozmixujeme a namažeme na tortillu. 
2. Na namazanou vrstvu pokládáme plátky sýra, anebo šunky. 
3. Tortillu zmotáme a necháme odstát v lednici. 
4. Nakrájíme na kolečka a podáváme.

_Autor: Martina Šmahelová_

---  

## VČELÍ ÚLY

* 150 g povoleného másla
* 200 g cukru moučka
* 200 g mletých ořechů
* 200 g dětských piškotů (rozmixovat) – mohou být i polámané kousky cukroví
* 2 lžíce vody
* 1 lžíce Tuzemáku

### Na krém

* 50 g povoleného másla
* 20 g cukru moučka
* 1 kapka Tuzemáku (dle chuti)
* 1 plná lžička kondenzovaného mléka (Salko) nebo vaječného likéru
* vaječný likér
* na podstavu – linecká kolečka nebo dětské piškoty
* cukr moučka na vysypávání formičky

### Postup

1. Ze všech ingrediencí (na těstíčko) vypracuji těsto. Minimálně půl hodiny ho nechám odpočinout v lednici.
2. Povolené máslo vyšlehám s cukrem, přidám Tuzemák a plnou lžičku kondenzovaného mléka (případně vaječného likéru).
3. Jakmile mám těstíčko odpočaté, připravím si misku s moučkovým cukrem. Formičku na úly vysypávám cukrem a plním trochou těsta, vařečkou udělám doprostřed důlek, naliji trochu vaječného likéru, potřu připraveným krémem a vyklopím na linecké kolečko nebo piškot.
4. Skladuji v chladu.

_Autor: Cvetelina Šubová_

---

## Vynikající křupavé chia krekry

### Suroviny:

* ½ hrnku chia semínek
* ½ hrnku sezamových semínek
* ½ hrnku slunečnicových semínek
* ½ hrnku dýňových semínek
* Koření dle chuti (sůl, česnek, pepř, oregano nebo rozmarýn…)
* Hrnek vody

### Postup přípravy

1. Vše dejte do misky, smíchejte a nechte cca 10 minut stát – chia semínka vytvoří gelovou strukturu a vše se krásně spojí. 
2. Mezitím zapněte troubu (nastavte na 160 °C ) a připravte si 2 plechy s papírem na pečení.
Pokud použijete hrnek o velikosti cca 0,3 l, tak z hmoty uděláte dva pláty o velikosti cca 25 cm x 25 cm (pokud chcete krekry silnější, pak vám vystačí jeden plech).
3. Směs na plech rovnoměrně rozetřete lžící. Jde to snadno, protože hmota není lepivá a hezky drží, i pokud se snažíte udělat opravdu tenké krekry.
4. Placky dejte upéct do trouby. Po 30 minutách plech vyndejte a placky nakrájejte na obdélníčky. Aby krekry byly opravdu křupavé, je dobré je obrátit.
5. Potom nechte dalších 30 minut dopéct.
6. Pak už jen stačí nechat krekry vystydnout a namáčet v oblíbeném dipu.

_Autor: Gabriela Řiháková (Zdroj: https://behejsrdcem.cz/clanky/vynikajici-krupave-chia-krekry/)

---

## Rychlá buchta s kokosem

### Suroviny

* 1 hrnek cukru krystal
* 2 vajíčka
* 1 vanilkový cukr
* 2 hrnky hladké mouky
* 1 prášek do pečiva
* 1 hrnek mléka

### Postup přípravy

1. Cukr krystal, vajíčka a vanilkový cukr vyšleháme dohromady.
2. Postupně přidáme hladkou mouku smíchanou s práškem do pečiva a mléko.
3. Takto připravené těsto vylijeme na plech a posypeme kokosem.
4. Pečeme v předehřáté troubě na 180°C přibližně 25 minut.

Dobrou chuť :)
 
_Autor: Tereza Tomanová_

---

## Perníková buchta

### Suroviny

* 2 hrnky mléka
* 1 hrnek hladké mouky
* 2 hrnky polohrubé mouky
* 2 hrnky cukru
* 2 hrnky řepkového nebo slunečnicového oleje
* 2 vejce
* 1/2 prášku do pečiva
* čokoládový pudink
* 1 až 2 lžíce holandského kakaa
* perníkové koření podle chuti

### Postup přípravy

1. Smícháme mouku, cukr, pudink (prášek, ne uvařený :)), perníkové koření, prášek do pečiva a kakao.
2. Přilijeme mléko a olej a pořádně promícháme.
3. Přidáme vajíčka a opět promícháme, aby bylo těsto hezky hladké.
4. Pečeme v předehřáté troubě na 180 °C.
5. Při podávání můžeme posypat moučkovým cukrem.

_Autor: Jana Mášová (zdroj moje babička)_

---

## Tartara di carne

### Suroviny

* 100 g hovězího zadního masa
* ½ cibule
* 1 lžíce capari
* 1 lžíce dijonské hořčice
* 1 lžíce rajčatového koncentrátu
* 1 lžička worcesteru
* 1 lžička tabasca
* 1 lžíce majonezy
* 1 panák koňaku
* citronová šťáva z ½ citronu
* 1 žloutek
* hrst petrželové natě
* olej extra virgin
* sůl
* pepř

### Postup přípravy

1. Namleté maso smícháme s cibulkou nakrájenou na jemno
2. Přidáme nasekané capari, dijonskou hořčici, rajčatový koncentrát, worcester, majonezu a tabasco. 
3. Vše dobře promícháme a přidáme koňak, citronovou šťávu, nasekanou petrželku a žloutek. 
4. Dochutíme solí a pepřem, zakápneme olivovým olejem.
5. Ozdobíme capari a podáváme s bagetkou.

_Autor: Petra Hadac (tradicni vecere, kdyz dojede bracha na navstevu)_

---  

## Palačinky s cukrem a citronem

### Suroviny:

* 4 větší vejce
* 550 ml plnotučného mléka
* 250 g hladké mouky
* 1 lžíce krupicového cukru
* špetka soli
* 60 ml rozpuštěného másla
* přepuštěné máslo na opékání palačinek
* moučkový cukr a citron k podávání

### Postup přípravy

1. V robotu nebo ručně metličkou prošlehám nejdřív vejce s mlékem, přisypu mouku, cukr a sůl a znovu prošlehám. Nakonec vmíchám rozpuštěné máslo. Připravené těsto dám do lednice a nechám ho dvě hodiny odpočinout.
1. Na středním plamenu si rozehřeju nepřilnavou pánev a rozpustím v ní asi lžíci přepuštěného másla. Když ho nemám, použiju klasické máslo. Rozpuštěné máslo si přeliju z pánve do malé mističky a před každou palačinkou si pánev lehce potřu mašlovačkou.
1. Těsto vyndám z lednice, ještě jednou ho důkladně promíchám. Naliju do pánve jednu naběračku těsta, kroužením ho rozliju po celé pánvi, smažím asi 2–3 minuty, pak palačinku obrátím a smažím ještě minutu z druhé strany. Totéž udělám se zbytkem těsta.  
1. Hotové palačinky popráším cukrem a pokapu citronovou šťávou.

_Autor: Andrea Prýglová_

---

